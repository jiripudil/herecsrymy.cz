---
title: Okno hledící do podzimu
slug: okno-hledici-do-podzimu
tagline: další studená podzimní báseň
publishedAt: 2015-03-30T07:17Z
category: poem
---
Otvírám okno \
pouštím dovnitř chlad \
podzimní rána \
vážně nemám rád

Příroda ladí do mollu \
zalévá vodou \
suší větrem \
a mlží

Léto je v rezignaci \
u moci stěží se zdrží

Kouří se z komínů domů \
teplé barvy na paletě listů \
jež padají ze stromů \
na chudáka optimistu

Otvírám okno \
pouštím dovnitř chlad \
v téhle atmosféře \
půjdu snad znovu spát.
