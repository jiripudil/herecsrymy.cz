---
title: Co?
slug: co
tagline: Báseň, již velkoryse nazývám beatnickou
publishedAt: 2015-06-17T05:20Z
category: poem
---
Co má dělat člověk, \
když nemá, co by dělal? \
Když nemá, kam by šel? \
Když nemá, proč by dýchal? \
Když nic nikam nevede \
a nic nemá směr?

Co má dělat člověk, \
když to jediné, co chtěl, \
když to jediné, oč bojoval, \
musí si odepřít?

Co má dělat člověk, \
když neumí padnout? \
Když slzy, jež se derou ven \
vždy v poslední chvíli něco zastaví?

Co má dělat člověk, \
když ztratí důvod žít, \
ale nenachází \
důvod odejít?
