---
title: Zapomenout
slug: zapomenout
tagline: píseň o nevinné šarlatánce, která plete chlapcům hlavy
publishedAt: 2015-01-08T11:00Z
category: song
audio: true
---
{Em7}Vyprávím skleničce malbecu \
{Dsus2}ten svůj smutný životní příběh \
{Em7}o tom, že láska je ke vzteku \
{Dsus2}a nejvíc tehdy, když k tobě přijde

{G}Jak se mám vyrovnat s {Asus4}rozchodem \
{Dsus2}s tou, s níž to snad ani neza{Em7}čalo \
{G}já vím, můžu plakat, {Cadd9}co to jde, \
{D}ale bojím se, že by to bylo {Asus4}málo ~~A~~

**Ref.** {D}Zapomenout \
brát život zas z té {Em7}nejlepší {G}stránky \
{D}Zapomenout \
na svody {Em7}jedné šarla{G}tánky \
{D}Zapomenout \
nehledat naději {Asus4}v kapce {A}vína \
{Cadd9}Za{Em7}pome{Cadd9/A}nout… \
přijde {Dsus2}jiná

Jenomže jak mám teď dostat z hlavy ven \
chuť jejích rtů a vůni vlasů \
jimiž jsem býval tak opojen \
za slastných nocí v kanafasu

Sedím tu nad sklenkou, malinký \
a sám jen se svými myšlenkami \
a snažím se vytěsnit vzpomínky \
na chvíle, kdy jsme spolu byli sami

**Ref.**

Jak na ni však mám nemyslet \
když na to ve mně není síla \
přece nemůžu ani vrátit zpět \
to, že mi tolik ublížila

Řekla mi schovaná za stínem: \
„Život je přece tolik krátký \
a tak se raději vrátíme \
do vlastních životů zase zpátky“

**Ref.**

Hledám na dně skla útěchu \
hladina v lahvi zvolna padá \
v poslední kapce povzdechu \
přemítám, jestli mě vůbec měla ráda

Třeba mi za to ani nestála \
a třeba jsem ji byl jenom pro smích \
a třeba byla jen nestálá \
//ale to už je jedno// \
teď půjdeme dál každý po svých

**Ref.**
