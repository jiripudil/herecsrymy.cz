---
title: Mezi nebem a zemí
slug: nebe-a-zeme
tagline: melancholické rozjímání v dešti
publishedAt: 2015-04-10T19:04Z
category: poem
---
Padají krůpěje \
do mělkých kaluží \
padají do jarních strží \
nebe si se zemí \
vůbec nic nedluží \
a přece spolu se drží

Padají kapičky \
stékají do mlází \
lístečkům po okrajích \
nebe se se zemí \
stále jen obchází \
a přece se potkávají

Padají slzičky \
oblaků nad námi \
souznějí v harmoniích \
nebesa se zemí \
jsou jen dva neznámí \
a přece pospolu žijí
