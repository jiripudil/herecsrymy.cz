---
title: Nejsem na hraní
slug: nejsem-na-hrani
tagline: milostný protest song
publishedAt: 2015-03-12T11:00Z
category: song
audio: true
---
{E}Asi je nám {Dsus2}souzeno se {Asus2}míjet \
při setkáních do sebe jen vrážet pohledem \
nastavíš mi záda a kus šíje \
otočíš se dřív, než se znovu podvedem

Se špetkou důstojnosti, co mi ještě zbývá \
ukážu ti taky svoji odvrácenou tvář \
už přede mnou nemusíš nic skrývat \
jak já to vidím, nesluší ti svatozář

Říkalas, že máš ráda skoky do neznáma \
že si užíváš ten dlouhý volný pád \
jenže já chtěl vědět, co bude s náma \
a tys na sobě nedala nic znát

Chodil jsem za tebou, nosil ti růže \
dneska už vím, že nebyl jsem v tom sám \
ty jsi chtěla jenom dotyk něčí kůže \
takovou holku už ale dávno nehledám

Jen pohrát si a zahodit, taks' to měla ráda \
vždyť co by každý dal s tebou za jedno vyspání \
nebudu se s tebou o tom hádat \
jen si prosím pamatuj, že /: já nejsem na hraní :/ (3x)
