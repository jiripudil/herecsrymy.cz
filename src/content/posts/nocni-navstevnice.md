---
title: Noční návštěvnice
slug: nocni-navstevnice
tagline: sen, který náhodou nezmizel v propadlišti zapomnění
publishedAt: 2015-04-26T10:45Z
category: poem
---
Přilétá ke mně po střechách \
pokaždé uprostřed noci \
přichází ke mně ve snách \
jemně se houpe v bocích \
říkám jí, že ji neznám \
ale ať s odchodem nespěchá

Jenom se usmívá, mlčí \
a pohladí mě po tváři \
a pohladí mě ve vlasech \
marně ji hledám ve snářích \
nikde však najít nedá se \
je to jen má mlha vlčí
