---
title: Sbírka
slug: sbirka
tagline: teskná báseň o zahozených a zapomenutých přítelkyních
publishedAt: 2015-04-24T19:00Z
category: poem
---
Mám doma sbírku prasklých strun \
každá má svůj tklivý příběh \
plný prázdných a omšelých slov \
a falešných akordů v rozkladu

Mám doma sbírku prasklých strun \
zhrzených kusů drátu \
co už se nikdy nerozezní \
co už se nikdy nerozechvějí \
při pohlazení mých prstů

Mám doma sbírku prasklých strun \
jež neustály neustálé napětí \
znavené svalily se z kobylky \
a skončily svůj monotónní život

Mám doma sbírku prasklých strun \
každá má svůj tklivý příběh \
který ale už nikoho nezajímá
