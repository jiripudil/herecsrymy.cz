---
title: Pod obrazem
slug: pod-obrazem
tagline: Folk-popík na tři akordy
publishedAt: 2015-11-08T12:33Z
category: song
audio: true
---
_capo VI_

{G}Vracím se {Cadd9}domů \
kráčím sám mezi ploty \
a připadám si jako v plotě {Dsus2}kůl

Hrát nemám komu \
snad už ani pro ty \
kterým dal bych klidně svého srdce půl

Po dlažebních kostkách \
chodím ulicemi \
hvězdy svítí mi matně na líce

Se životem v troskách \
zrazený těmi \
na nichž záleží mi nejvíce

—

Zpitý pod obrazem \
Doriana Graye \
z jehož tváře už dávno zmizel smích

Stejně cítím rázem \
jak se mi potutelně směje \
tu přetvářku mu vidím na očích

Pak si uvědomím \
že se jen dívám do zrcadla \
v němž odráží se moje vlastní tvář

A kdyby bylo po mým \
tak teď životu dám padla \
a kapky krve stečou na polštář

—

Jenže po mým není \
ten v obrazu se vzchopí \
a na tvář dopadne mi jeho pěst

Krev v žilách se mi pění \
ale stejně nepochopím \
jakou silou nechávám se vést

Co mi pořád dává \
chuť vstát a jít a dýchat \
a čas od času taky trochu žít

Než únavou mi klesne hlava \
ještě zaplaví mě pýcha \
na můj znovu nalezený cit
