---
title: V závějích
slug: v-zavejich
tagline: báseň z dlouhého zimního večera
publishedAt: 2015-03-29T17:31Z
category: poem
---
Jdu tichou noční ulicí, \
na zem padá sníh. \
Dvě srdce, kdysi hořící, \
hasnou v závějích.

Čas komplic je a sníh je vrah \
a já svědek jsem. \
Svou ruku pak i na mě vztáh', \
pokryl mne jak šlem.

Když potom chladný vítr vál, \
zahnal mě až tam, \
kde z sněhu jsem se oklepal, \
kde teď čekám sám,

kde čekám, že snad přijde čas – \
a že přijde brzy –, \
kdy zmrzlá srdce vzplanou zas \
a spálí všechny slzy.
