---
title: Vojáci v nás
slug: vojaci-v-nas
tagline: Pokus o překlad Knopflerových Brothers in Arms
publishedAt: 2015-06-22T18:00Z
category: song
audio: true
---
Tam v mlhavých dálkách \
Teď trávím svůj čas \
Ale do rodných nížin \
Chci vrátit se zas \
Pořád mě láká \
Mého údolí hlas \
Snad jednou se usadí \
Ti vojáci v nás

Na polích zkázy \
V plamenech utrpení \
Ztratil jsem přátele \
Teď už tu žádný není \
Bolí mě bolí \
Ze strachu chytá mě třas \
Tak snad jednou odejdou \
Ti vojáci v nás

Na světě je tolik krás \
Tolik slunečných dní \
Proč nám v srdcích pouští mráz \
Vojáci neposední

Když slunce za obzorem \
Vystřídá měsíční svit \
Já vám dávám sbohem \
Každý jednou musí jít \
V hvězdách mi září \
Můj poslední vzkaz \
Je hlupák kdo nezkrotí \
Ty vojáky v nás
