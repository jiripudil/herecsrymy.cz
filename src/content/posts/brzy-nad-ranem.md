---
title: Brzy nad ránem
slug: brzy-nad-ranem
tagline: Lyrický obraz ranního města
publishedAt: 2015-05-09T08:15Z
category: poem
---
Je brzy nad ránem \
vlažné sluneční paprsky \
probleskují mezi mraky

V parcích se míhají běžci \
a nad nimi ve větvích stromů \
cvrlikají ptáci

Z otevřených dveří pekáren \
voní ještě teplé housky \
a čerstvě rozemletá káva

Hloučky lidí líně spěchají \
k poloprázdným tramvajím \
s očima na displejích telefonů

Dívám se zpoza záclony \
poslouchám ranní zprávy \
a pozoruji cizí životy

Je brzy nad ránem \
město pomalu ožívá \
je čas jít taky žít
